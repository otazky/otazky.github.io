---
layout: post
title: "Nové kolegium kurátorů PPU"
date: 2020-07-31
---

<p>Novými kurátory Pirátské putovní univerzity (PPU) se čestným jmenováním její zakladatelkou stali Petr Fridrich, Jana Koláříková, Ondřej Kolek, Michaela Vodová a Daniela Weissová. Dosavadní klíčová postava  PPU, Miluš Kotišová, odchází a předává své dílo širšímu kolektivu. Kromě žezla předává Miluš obrovské know-how, zkušenosti a prostředí pro sebezdokonalování a kultivovanou debatu nad více či méně známými, vždy však zásadními a obohacujícími tématy.</p>

<p>Pirátská putovní univerzita se snaží prosazovat principy v duchu inovací v politice i ve vzdělávání s heslem „Každý pirát je přijímač“ (učí se, co znamená politika jako služba). Vycházíme také z toho, že změna začíná v každém z nás a pokud chceme měnit společnost, musíme začít u sebe. Jedná se o svobodnou a otevřenou univerzitu budovanou zdola na principu hejna, která putuje, je všudezdejší, na pozvání přijede tam, kam ji pozvete. </p>

## Pětice kurátorů, nový web a dvanáctero pravidel
<p>Noví kurátoři přijali organizační dvanáctero (viz záložka  <a href="/kuratori">Kurátoři</a>), což je soubor základních pravidel pro fungování PPU - vymezuje autonomii kurátorů a vzájemnou spolupráci. S převzetím kormidla se nový tým zavazuje ke zvýšení nastavené laťky co do obsahu, jeho zpracování i pestrosti forem včetně humanitního přesahu. S novým týmem se projekt PPU představí konečně i na vlastní webové stránce (dočasně přímo na githubu). Hlavní cíle této iniciativy zdola a další podrobnosti naleznete na tomto webu a na konci textu. Po krajských volbách kurátorský tým seznámí členskou základnu a veřejnost s akčním plánem. </p>

<p>Zakladatelka Pirátské putovní univerzity Miluš Kotišová se vydala cestou, na které bude potkávat méně Pirátů. S tím souvisí konec jejího dlouhodobého působení v roli kurátorky a přednášející, kterou si mnozí Piráti pamatují jako nositelku podnětných, někdy neobvyklých, ale o to zajímavějších témat, a to již od roku 2017, kdy PPU založila. Miluš se starala o chod krajského sdružení a kampaně v roli koordinátorky Plzeňského kraje v roce 2017 a jako členka strany vždy lpěla na rozvoji myšlení a mezilidské komunikace vedoucí k takové výměně názorů, která je obohacující pro zúčastněné strany a při aplikaci výsledků debaty i pro celek. </p>

## Hlavní cíle Pirátské putovní univerzity
<div>
<img src="/assets/img/Infografika_rez.png" width="450px" height="552px" text-align="center">
</div>
<p>- Podporuje a rozvíjí deliberativní a participativní přístupy/metodiky, dělá vlastní výzkum (!) s důrazem na důslednou a průběžnou syntézu, rozvíjí vlastní koncept vědomého vnořeného učení (iterativní sebereflexe) v rámci politické praxe, rozvíjí koncepty institucionální paměti a péče jako jeden z kontrapunktů k silovému aspektu politiky a v neposlední řadě dialogickou kulturu spolupráce a nenásilí.</p>
<p>- Univerzita se rozvíjí hlavně díky studentům-přednášejícím (spolupracujícím studujícím lektorům) na principu reciprocity (dávání/braní) a prostřednictvím konkrétních projektů-dohod s dalšími stranami (nestraníky, spolustraníky v rámci strany, příznivci, MS, PKS, krajskými expertními týmy KET, odbornými garanty apod.).</p>
<p>- Těžiště činnosti univerzity je v agilním studiu bezprostředně aplikovaném v praxi.</p>
<p>- Dáváme programové a rozvojové podněty straně, hledáme novou inspiraci, vyvíjíme metodiky např. sledování vnitřního rozvoje, přípravy rozpočtu, politického programu, komunikace s voliči, rozvoj politiků.</p>
<p>- Oslovujeme a přitahujeme ke spolupráci (obecně se stranou) externí odborníky, věcně uvažující zájemce a konstruktivní kritiky, oslovujeme širokou veřejnost a dále nás také zajímá vnitřní rozvoj strany.</p>
<p>- Studenti svým studiem = občanským aktivismem = politickou prací (v jednom) rozvíjejí svůj rozhled a dovednosti a prezentují se soustavně na veřejnosti i dovnitř strany. Jsou to možní budoucí funkcionáři strany, kandidáti nebo pomocný aparát politiků. Máme proto zájem o systematickou a soustavnou spolupráci s nováčky (z kterých se také mohou rekrutovat další přednášející PPU – vytížení a „rozsah studia“ záleží čistě na nich).</p>
<p>- Studiem se myslí dlouhodobá minimalistická a nezatěžující forma reflexe k vlastnímu politickému angažmá či jako příprava na něj.</p>

<b> Posláním univerzity je hledat odpovědi na strategické otázky (které se však mohou díky studiu a praxi v průběhu času proměňovat).</b></br>
<p>1) Jak může politická strana zůstat autentická, inspirativní, relevantní a nabízet důsledně systémová a současně nadčasová řešení aktuálních lokálních problémů ve věku rostoucí komplexity, fragmentace společnosti, podrývané legitimity politické reprezentace, slábnoucího státu, velkých diskontinuit v ekonomice a v době, kdy 51 největších ekonomik světa jsou korporace, nikoliv státy?</p>
<p>2) V jaké zemi a jakým způsobem se podařilo nejrychleji, s nejlepšími výsledky a nejlevněji prosadit určitou zlomovou politiku, která podstatně zlepšila život tamějších obyvatel a proč?</p>
<p>3) Jak vědomě integrovat znalosti, zkušenosti a perspektivy starých i nově přicházejících členů, příznivců a zástupců veřejnosti do organismu naší politické strany, aby z toho mohla strana čerpat novou životadárnou sílu, tj. moc k jednání a prosazování zájmů voličů, a byla v souladu se svou sebeprezentací navenek?</p>
<p>4) Co znamená politika jako služba?</p>

<div>
<img src="/assets/img/foto_web.png" width="479px" height="529px" text-align="center">
</div>

### Odkazy (více viz záložka <a href="/kuratori">Kontakty</a>)
### Noví kurátoři Pirátské putovní univerzity (více viz záložka <a href="/kontakt">Kurátoři</a>)

<ul>
  <li>Petr Fridrich (příznivec strany)</li>
  <li>Jana Koláříková </li>
 <li>Ondřej Kolek</li>
 <li>Michaela Vodová</li>
 <li>Dana Weissová</li>
  </ul>





