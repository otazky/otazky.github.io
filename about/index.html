---
layout: default
title: Vize
---

<h1>{{ page.title }}</h1>

<p style="font-size:45px">
<i>"Inovace v politice i ve vzdělávání aneb „Každý Pirát je přijímač“, protože musí existovat rovnováha mezi vysíláním a přijímáním :-)." </i></p>

<hr>

<h1> V krátkosti to nejdůležitější o PPU</h1>

<p>
1. svobodná a otevřená univerzita budovaná zdola na principu hejna (Rick Falkvinge) <br>
2.  putuje, je všudezdejší, na pozvání přijede tam, kam ji pozvete (za úhradu cestovného, pokud najdete peníze i na symbolické lektorné, super) <br>
3. pořádá akce nejen pro členy a příznivce, ale i širokou veřejnost <br>
4. nabízí studium různých forem (neusiluje o akreditace, nenabízí akademické frčky, ale radost ze vzdělávání) <br>
5. cíleně vybízí ke spolupráci odborníky a osobnosti různého přesvědčení, dokonce i k Pirátům kriticky se vyhrazujících <br>
6. snaží se o syntézu a „transfer vědění“ z akademické sféry (a jiných profesních oblastí) do politiky (i naopak)   <br>
7. nové kurzy, přednášky či semináře vznikají na základě těchto impulzů a pohnutek: vlastní výzkumné otázky PPU, osobní zájem  jednotlivců, individuální strategické studijní otázky (studujících), náměty veřejnosti, vnímané potřeby (strany, společnosti), pokus zachytit a šířit dál dobrou praxi (uvnitř strany, odjinud z Čech i z ciziny) <br>
8. svobodné osnovy: a. studium začíná otevřenou strategickou výzkumnou otázkou, b. studující si pak sami volí svou cestu učení (dílem ze stávající nabídky – minimálně 5 přednášek – a částečně doplňují vlastní tvůrčí příspěvek k nabídce Pirátské putovní univerzity)  <br>
9. stírá se tedy hranice mezi studujícími a přednášejícími <br>
10. PPU podporuje přesahy mezi obory, hledání nových pohledů na „stará“ témata, míří k celostnímu pohledu  <br>
11. snaží si pěstovat spolehlivý vnitřní kritický hlas a zůstat otevřená i kritickým hlasům zvenčí (respektujících kritiků) <br>
12. oživuje politiku zdánlivě nesouvisejícím aneb nic praktického jí není dost neakademické, nic vědeckého není dost nepolitické :-) <br>
13. hledá nový soukromo-veřejný politický prostor pro setkávání straníků, voličů a politiků <br>
14. dělá vlastní původní výzkum a inspiruje českou akademickou obec. 
</p>
  
<hr>
<h1> Zde hlavní výzkumné otázky </h1>

<h2>OTÁZKA PRVNÍ</h2>
<p>Jak může politická strana zůstat autentická, inspirativní, relevantní a nabízet důsledně systémová a současně nadčasová řešení aktuálních glokálních problémů ve věku rostoucí komplexity, fragmentace společnosti, podrývané legitimity politické reprezentace, slábnoucího státui, velkých diskontinuit v ekonomice a v době, kdy 51 největších ekonomi světa jsou korporace, nikoli státy? </p>

<h2>OTÁZKA DRUHÁ</h2>
<p>V jaké zemi se podařilo nejrychleji, s nejlepšími výsledky a nejlevněji prosadit určitou zlomovou politiku, která podstatně zlepšila život tamějších obyvatel?</p>


<h2>OTÁZKA TŘETÍ</h2>
<p>Jak vědomě včleňovat znalosti, zkušenosti a perspektivy starých i nově přicházejících členů, příznivců a zástupců veřejnosti do organismu naší politické strany, aby z toho mohla strana čerpat novou životadárnou sílu, tj. moc k jednání a prosazování zájmů voličů, a byla v souladu se svou sebeprezentací navenek? </p>

<h2>OTÁZKA ČTVRTÁ</h2>
<p>Co znamená politika jako služba?</p>

<p><i>Poznámka: Každý kurátor, kurátor amicus condisciplinus a studující si formuluje (maje na paměti hlavní otázky) své vlastní, dílčí výzkumné (hledající) otázky. </i></p>

<hr>
<h1>Inspirace</h1>
<p>Představujeme osobnosti, experimenty či projekty v oblasti pedagogiky, vzdělávání a rozvoje společnosti, které nás volně inspirovaly:</p>

<p>1. Paulo Freire (50.-60. léta): lokalizované, subjektivizované učení <br>
2. Kostarika (2x): a) vzdělávací systém (ústava přiznává na vzdělání 8 % HDP, celostátní univerzitní TV, rozhlas, týdeník), b) projekt Kostarika jako vědecká mocnost do roku 2050 (Estrategia para el siglo XXI, Franklin Chang Díaz)<br>
3. Experiment „Díra ve zdi“ (Sugata Mitra): sebeřízené učení<br>
4. Summerhill (stoletá tradice...): sebeřízené učení<br>
5. Open source hnutí a svobodný software („Katedrála a tržiště“, Eric Raymond)<br>
6. Transdiciplinarita (Basarab Nicolescu): nový pohled na realitu (zahrnutí třetí entity)<br>
7. The Next Einstein (Afrika): doktorské studium fyziky, matematiky<br>
8. peer-to-patent (Beth Noveck): vizuální deliberace, „samozvaní“ odborníci, wikidemokracie<br>
9. The Singularity University (USA, pobočky po světě)) – exponenciálně se rozvíjející obory + humanika<br>
10. Finské školství a příprava pedagogů: propracovaný model supervize, náslechů, koučinku nových učitelů, kooperativní pedagogický sbor<br>
11. Nové principy (základy) matematiky (Norman Wildberger): pokus navázat na Euklida, opravit chyby a zmodernizovat<br>
12. Rafael Echeverría: ontologie jazyka, pedagogika rozhovoru, člověk jako komunikující bytost<br>
13. École 42 - Xavier Niel (Francie) „Škola druhé šance“ – škola informatiky, zdarma a žádní učitelé neboli peer-to-peer pedagogika (odmítá představu přenosu znalostí), jistá forma účelové doplňkové měny („korektorné“)</p>

<p>Demokracie je způsob, jak nenásilně a předvídatelně předávat moc. Předpokládá veřejný prostor s pluralitou názorů, střídáním elit, pravidelnými volbami. S každým předáním moci ovšem chtě nechtě dochází ke ztrátě podstatných informací, zkušenosti, dovedností. A není vůbec jisté, že se v politice sbíhá tolik potřebná syntéza aktuálního vědění, aby politici mohli činit informovaná a dlouhodobě udržitelná rozhodnutí (přetíženost politiků, povodeň zákonů, úzké lobistické zájmy, zkostnatělé ideologie, úzké specializace, dobývání renty od státu...). <br>
Politika má problém s transferem znalostí z akademické sféry, z občanské společnosti i v rámci stran jako takových. V oblasti ekonomiky známe podobný problém pod názvem technologický transfer. PPU ho zkoumá pod termínem "vzdělávací architektonika veřejného prostoru" (viz Studium) </p> 

<p>Pirátská putovní univerzita proto, mimo jiné, hledá odpověď i na oříšek známý jak z pedagogiky, tak z filozofie: <br>
Jak vlastně poznáváme, jak se učíme? <br>
Jak poznáme, že demokracie funguje?<br>
Do jaké míry jsou znalosti (ne)přenosné? <br>
Je možné poznávat a učit se v časové tísni, v rostoucí komplexitě, v „zakřiveném“ mocenském prostředí (Ve smyslu „moci nad“)?</p>

<p>Jde o kriticko-vzdělávací experiment, projekt přímo vsazený do politického prostředí. </p>

</div>
